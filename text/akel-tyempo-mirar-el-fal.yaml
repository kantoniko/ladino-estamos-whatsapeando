titulo: Akel tyempo - Mirar el fal
pub: 2023.03.04
source: https://ladinokomunita.groups.io/g/main/message/66058

text: |
 Akel tyempo...

  Mirar el fal:

 Agora vino la sira (torno) de mirar el fal:
 "Aki ay un kamino ferah (espasyozo), vas a tener un viyaje de achilear (avrir) el korason… Na mira a este pashero, es ke te va vinir un mazaliko komo dezeya tu alma. En supito lo vas a topar al lado… Abasho esto vyendo ke tyenes un bulto de korason, te esta apretando un poko, ma no te estrecheyes, todo se va espajar en serka… I este pishkado de aki… Es ke vas a aresivir munchas paras..."

 Al ken beve vino, el diavlo lo yeva por otro kamino.
